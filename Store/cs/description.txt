Ponořte se do zbrusu nového digitálního vesmíru s nekonečnými možnostmi. Ať už jste se přišli socializovat a bavit se s lidmi z celého světa, nebo stavět, tvořit a vyvíjet cokoliv od nádherného umění, interaktivních avatarů a gadgetů, až po komplexní interaktivní světy a hry, Resonite je nekonečně přizpůsobitelným místem, kde budete vítáni a najdete skupinu s kterou budete rezonovat.

Díky našemu pokročilému enginu multiplayerové zážitky zůstanou perfektně synchronizovány mezi hráči s nulovou námahou pro tvůrce obsahu z naší komunity. Ať už se jen bavíte s lidmi nebo stavíte komplexní světy a vynálezy s ostatními tvůrci, Resonite zařídí, že každý detail zůstane perfektně synchronizován, a udržuje Váš zážitek pod Vaší kontrolou.

[h2]Socializujte se s kýmkoliv[/h2]
Online socializace a komunikace v reálném čase ať už používáte desktopový režim nebo VR je jednou se základních vrstev všeho v Resonitu. Mít možnost komunikovat a být sám sebou je důležitou součástí platformy. Abychom toto umožnili, nabízíme tyto základní vlastnosti:


[list]
[*] [b]Hlasová komunikace s nízkou latencí[/b] - Komunikujte v reálném čase s ostatními uživateli v relaci s latencí která se blíží té jakou mají jiné komunikační aplikace
[*] [b]Kompletně přizpůsobitelní avataři[/b] - importujte, sestavujte a přizpůsobujte si jakékoliv avatary ve hře v reálném čase, abyste vypadali jako nejlepší verze sebe sama
[*] [b]Trackování celého těla, očí a obličeje[/b] - abyste mohli maximalizovat expresivitu Vašeho avatara, podporujeme 8 trackerů (chodidla, kolena, boky, hrudník a lokty), a zároveň také trackování očí a obličeje
[*] [b]Podpora haptiky[/b] - s podporou pro haptické vesty, jako je bHaptics, můžete zvýšit realističnost svého zážitku, a stát se součástí virtuálního světa
[*] [b]Instant messaging[/b] - chatujte skrze text, posílejte pozvánky, hlasové zprávy nebo i jakékoliv libovolné položky Vašim kontaktům
[*] [b]Flexibilní viditelnost relací a zabezpečení[/b] - máte kontrolu nad viditelností a viditelností Vašich relací, od veřejných po úplně privátní, s Vámi řízeným seznamem povolených uživatelů. Veškerá validace a verifikace připojujících se uživatelů je prováděna na Vašem klientu - když svoji relaci nastavíte jako privátní, můžete si být jisti že je privátní
[*] [b]Přizpůsobitelné UI[/b] - uživatelské rohraní je Vaší branou k používání platformy platform a jako vše ostatní v Resonitu, může být přizpůsobováno a rozšiřováno aby lépe pokrylo Vaše potřeby a učinilo tak Vaše každodenní používání platformy pohodlnějším
[*] [b]Samo-moderační nástroje[/b] - rozumíme, že ne každá interakce kterou na platfomě zažijete bude dobrá a to je důvod, proč Vám chceme poskytnout moc v podobě samo-moderačních nástrojů - moderujte své světy umlčováním, odpojováním a banováním, nebo jednoduše ztlumujte individuální uživatele a blokujte jejich avatary nebo jejich celkovou přítomnost pro sebe. Naším cílem je dát Vám co nejvíce kontroly nad Vaším virtuálním zážitkem co můžeme.
[*] [b]Přítomnost ve více světech najednou[/b] - stejně jako u záložek ve webovém prohlížeči, můžete v Resonitu být přítomni ve více světech najednou a rychle mezi nimi přepínat
[/list]

[h2]Hrajte si, objevujte a sdílejte[/h2]
Socializace nemusí končit komunikací s ostatními uživateli. Resonite je vesmír plný zábavných udělátek, avatarů a her k prozkoumání, s vlastnostmi které učiní každou relaci zábavnou a vzrušující.


[list]
[*] [b]Jednoduché sdílení médií[/b] - přetáhněte obrázky, audio/hudbu nebo videa do jakéhokoliv světa pro sdílení s ostatními uživateli se synchronizovaným přehráváním - opravdu to je tak snadné!
[*] [b]Systém inventáře[/b] - nalezli jste nějakou cool věc? Uložte si ji do svého inventáře! Můžete spawnovat jakékoliv předměty, udělátka a nástroje v jakémkoliv světě (pokud k tomu máte práva) - navíc je vše také plně synchronizováno!
[*] [b]Dynamické škálování avatara[/b] - průzkum světa nebo interakce s uživateli v jiné škále Vám může poskytnout velice odlišný zážitek od toho při normální škále - škálu svého avatara můžete změnit kdykoliv a kdekoliv (pokud to není zakázáno hostitelem relace!)
[*] [b]Streamování audia ve vysoké kvalitě[/b] - chcete hostovat party a být DJ? Streamování Vašeho systémového audia ve stereu a plné kvalitě je jen pár kliknutí daleko
[*] [b]Vyhledávání světů a systém objevování relací[/b] - hledáte zajímavý svět k navštívení nebo Vás zajímá co právě dělají Vaši přátelé? Možnost vyhledávat světy podle jmen, tagů, a také vidět ve kterých světech se Vaše kontakty právě nachází Vám s tím pomohou
[*] [b]Streamujte pro Vaše publika[/b] - naše nástroje pro nahrávání a streamování ve hře Vám usnadní tvorbu úchvatných a dynamických záběrů, ať už streamujete nebo točíte videa na sociální sítě
[*] [b]Vlastní metody pohybu[/b] - nelimitujeme Vás jen na chůzi - můžete létat, využívat noclip, přepnout na nulovou gravitaci nebo vybudovat svůj vlastní systém pohybu - zkoušeli jste už někdy chodit po povrchu Möbiovy pásky?
[/list]

[h2]Budujte a tvořte[/h2]
Pokud máte nutkání tvořit, nejspíše si užijete pokročilý sortiment nástrojů, které Vám Resonite nabízí. Nejen že můžete stavět a editovat absolutně cokoliv - od Vašeho avatara, přes předměty, po kompletní světy, nebo dokonce vlastní nástroje, můžete také spolupracovat s ostatními v reálném čase a dosáhnout opravdové kreativní rezonance! 


[list]
[*] [b]Kolaborace v reálném čase[/b] - kolaborace na naší platformě je tak souvislá, že často zapomenete že mezi Vámi je - náš pokročilý engine zajišťuje, že svět a vše v něm vše zůstane perfektně synchronizované, nehledě na to, co uděláte - těžko naleznete jakoukoliv vlastnost nebo funkcionalitu, ketrá by byla viditelná jen pro Vás (samozřejmě pokud nejde o Vaše privátní UI!)
[*] [b]Editujte cokoliv[/b] - vše co vidíte ve světě může být editováno a přizpůsobováno s pomocí nástrojů ve hře - popravdě řečeno, velkoučást funkcionality platformy jsme vytvořili uvnitř ní samotné s pomocí stejných nástrojů, jaké máte k dispozici Vy - od domovského světa, přes defaultní avatary, video přehrávače, color picker nebo ukazatel postupu - můžete je rozebrat nebo postavit od základů své vlastní a nastavit je jako oblíbené
[*] [b]Uložte si cokoliv[/b] - můžete si uložit doslova vše na platformě! Ať už jste postavili nový předmět, avatara nebo svět, případně modifikovali existující, vše může být zvěčněno jedním stiskem tlačítka. Zároveň můžete také efektivně skladovat více kopií - náš deduplikační systém zařídí, aby se veškeré sdílené assety počítaly pouze jednou
[*] [b]Vývojářské nástroje[/b] - naše vývojářské nástroje zahrnují vše od jednoduchých štětců a procedurálních meshů po pokročilejší a komplexnější nástroje, podobné těm, které můžete nalézt v běžných nástrojích pro vývoj her - avšak s tím že zde je můžete používat ve VR a s kolaborací v reálném čase!
[*] [b]Synchronizace a perzistence mezi světy[/b] - s našimi zabudovanými cloudovými nástroji můžete snadno zachovat uživateská data mezi relacemi nebo synchronizovat stav napříč několika světy
[*] [b]Import 3D modelů[/b] - díky open source knihovnám je extrémně jednoduché importovat širokou škálu formátů 3D modelů - jednoduše přetáhněte Váš FBX, OBJ, GLB nebo jiný typ souboru přímo do platformy
[*] [b]Zpracování textur/audia/modelů[/b] - potřebujete provést rychlou úpravu textury, audio souboru nebo 3D meshe? Běžné editační funkce jsou pro Vás přímo dostupné ve hře - od změn odstínů textur, normalizaci a zastřižení audia, po rekalkulaci normál a tangentů na meshích nebo jejich zapékání
[*] [b]Exportujte obsah pro externí nástroje[/b] - stejně tak jak je jednoduché obsah importovat, je stejně jednoduché jej také exportovat! Díky tomu můžete provádět úpravy pomocí externích nástrojů, nebo používat Resonite jako součást Vašeho pracovního postupu
[/list]

[h2]Kódujte a vyvíjejte[/h2]
[img]{STEAM_APP_IMAGE}/extras/ProtoFlux.png[/img]

[list]
[*] [b]ProtoFlux[/b] - ProtoFlux je korunním klenotem našich nástrojů pro tvorbu - jde o zatím nejpokročilejší vizuální programovací jazyk, jaký náš znalý tým zatím vytvořil, umožňující Vám rychle prototypovat a budovat cokoliv od jednoduchých interakcí po komplexní hry a systémy - a to vše s kolaborací v reálném čase a s okamžitou odezvou
[*] [b]Skriptujte cokoliv[/b] - ProtoFlux může interagovat s čímkoliv - se světem, s předměty, Vaším avatarem a jakoukoliv kombinací těchto věcí!
[*] [b]Websockety[/b] - díky zabudované podpoře websocketů můžete snadno komunikovat s externími aplikacemi a skripty, a tím vytvářet pokročilé funkcionality, jako jsou například vlastní herní servery, nebo získávání externích dat pro integraci nového a vlastního hardware bez závislosti na oficiální implementaci
[*] [b]Asynchronní procesy[/b] - tvorba kódu závislého na návratu kontextu nebo čekání přes několik různých rámců je nativní vlastností ProtoFluxu, s plným zachováním kontextu spuštění - můžete mít spuštěno více asynchronních vláken stejného kódu, každé se svým unikátním kontextem, což je mocným a flexibilním nástrojem pro zjednodušení kódu
[*] [b]Flexibilní systém uložišť[/b] - lokální proměnné, úložné proměnné a datový model - vyberte si kde chcete skladovat svá zpracovávaní data v závislosti na vyžadované dostupnosti a kontextu, díky čemuž můžete budovat velmi efektivní systémy
[/list]

[h2]Rezonujte s čímkoliv, kýmkoliv, kdekoliv...[/h2]
Jsme tým nadšených vývojářů, který nevyvíjí jen pouhý kus softwaru, ale něco co bychom nazvali druhým domovem. Zavazujeme se k rychlému vývoji, s častými aktualizacemi a zaměřením na komunitu. Tento projekt je kombinací našich snů a vizí jak by podle nás měly digitální prostředí jako je Resonite vypadat, a k tomu kolektivních potřeb, tužeb a úsilí naší komunity.


Většina našeho zaměření si klade za cíl poskytovat Vám, uživatelům a obyvatelům tohoto virtuálního vesmíru co nejvyšší moc a svobodu co můžeme, ať už jde o řízení Vašeho zážitku na platformě nebo možnost předělat cokoliv co děláme.

Bude naší ctí, pokud se rozhodnete stát součástí našeho vesmíru, a pomůžete nám jej společně budovat. Ať jsou Vaše osobní pozadí a zájmy jakékoliv, chceme vytvořit místo kde společně mohou všichni rezonovat.